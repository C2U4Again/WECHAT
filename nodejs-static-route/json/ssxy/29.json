[{"c":29, "c2":"29.1", "c3":"1和峤性至俭，家有好李，王武子求之，与不过数十。王武子因其上直，率将少年能食之者，持斧诣园，饱共啖毕，伐之，送一车枝与和公，问曰：“何如君李？”和既得，唯笑而已。"},{"c":29, "c2":"29.2", "c3":"2王戎俭吝，其从子婚，与一单衣，后更责之。"},{"c":29, "c2":"29.3", "c3":"3司徒王戎既贵且富，区宅、僮牧，膏田水碓之属，洛下无比。契书鞅掌，每与夫人烛下散筹算计。"},{"c":29, "c2":"29.4", "c3":"4王戎有好李，卖之，恐人得其种，恒钻其核。"},{"c":29, "c2":"29.5", "c3":"5王戎女适裴�h，贷钱数万。女归，戎色不说，女遽还钱，乃释然。"},{"c":29, "c2":"29.6", "c3":"6卫江州在寻阳，有知旧人投之，都不料理，唯饷“王不留行”一斤，此人得饷，便命驾。李弘范闻之，曰：“家舅刻薄，乃复趋使草木。”"},{"c":29, "c2":"29.7", "c3":"7王丞相俭节，帐下甘果盈溢不散。涉春烂败，都督白之，公令舍去，曰：“慎不可令大郎知。”"},{"c":29, "c2":"29.8", "c3":"8苏峻之乱，庾太尉南奔见陶公。陶公雅相赏重。陶性俭吝。及食，啖薤，庾因留白。陶问：“用此何为？”庾云：“故可种。”于是大叹庾非唯风流，兼有治实。"},{"c":29, "c2":"29.8", "c3":"9郗公大聚敛，有钱千万。嘉宾意甚不同，常朝旦问讯。郗家法：子弟不坐。因倚语移时，遂及财货事。郗公曰：“汝正当欲得吾钱耳！”乃开库一日，令任意用。郗公始正谓损数百万许，嘉宾遂一日乞与亲友、周旋略尽。郗公闻之，惊怪不能已已。"}]