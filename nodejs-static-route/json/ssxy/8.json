[{"c":8, "c2":"8.1", "c3":"1陈仲举尝叹曰：“若周子居者，真治国者器。譬诸宝剑，则世之干将。”"},{"c":8, "c2":"8.2", "c3":"2世目李元礼“谡谡如劲松下风。”"},{"c":8, "c2":"8.3", "c3":"3谢子微见许子将兄弟，曰：“平舆之渊，有二龙焉。”见许子政弱冠之时，叹曰：“若许子政者，有干国之器。正色忠謇，则陈仲举之匹；伐恶退不肖，范孟博之风。”"},{"c":8, "c2":"8.4", "c3":"4公孙度目邴原：“所谓云中白鹤，非燕雀之网所能罗也。”"},{"c":8, "c2":"8.5", "c3":"5锺士季目王安丰：“阿戎了了解人意。”谓裴公之谈，经日不竭。吏部郎阙，文帝问其人于锺会，会曰：“裴楷清通，王戎简要，皆其选也”于是用裴。"},{"c":8, "c2":"8.6", "c3":"6王浚冲、裴叔则二人，总角诣锺士季，须臾去，后客问锺曰：“向二童何如？”锺曰：“裴楷清通，王戎简要。后二十年，此二贤当为吏部，冀尔时天下无滞才。”7谚曰：“后来领袖有裴秀。”"},{"c":8, "c2":"8.7", "c3":"8裴令公目夏侯太初：“肃肃如入廊庙中，不修敬而人自敬。”一曰：“如入宗庙，琅琅但见礼乐器。见锺士季，如观武库，但睹矛戟。见傅兰硕，江?靡所不有。见山巨源，如登山临下，幽然深远。”"},{"c":8, "c2":"8.8", "c3":"9羊公还洛，郭奕为野王令。羊至界，遣人要之。郭便自往。既见，叹曰。“羊叔子何必减郭太业！”复往羊许，小悉还，又叹曰：“羊叔子去人远矣！”羊既去，郭送之弥日，一举数百里，遂以出境免官。复叹曰：“羊叔子何必减颜子！”"},{"c":8, "c2":"8.9", "c3":"10王戎目山巨源：“如璞玉浑金，人皆钦其宝，莫知名其器。”"},{"c":8, "c2":"8.10", "c3":"11羊长和父繇与太傅祜同堂相善，仕至车骑掾。早卒。长和兄弟五人，幼孤。祜来哭，见长和哀容举止，宛若成人，乃叹曰：“从兄不亡矣！”"},{"c":8, "c2":"8.11", "c3":"12山公举阮咸为吏部郎，目曰：“清真寡欲，万物不能移也。”"},{"c":8, "c2":"8.12", "c3":"13王戎目阮文业：“清伦有鉴识，汉元以来未有此人。”"},{"c":8, "c2":"8.13", "c3":"14武元夏目裴、王曰：“戎尚约，揩清通。”"},{"c":8, "c2":"8.14", "c3":"15庾子嵩目和峤：“森森如千丈松，虽磊�`有节目，施之大厦，有栋梁之用。”"},{"c":8, "c2":"8.15", "c3":"16王戎曰：“太尉神姿高彻，如瑶林琼树，自然是风尘外物。”"},{"c":8, "c2":"8.16", "c3":"17王汝南既除生服，遂停墓所。兄子济每来拜墓，略不过叔，叔亦不候。济脱时过，止寒温而已。后聊试问近事，答对甚有音辞，出济意外，济极惋愕；仍与语，转造精微。济先略无子侄之敬，既闻其言，不觉懔然，心形俱肃。遂留共语，弥日累夜。济虽俊爽，自视缺然，乃喟然叹曰：“家有名士三十年而不知！”济去，叔送至门。济从骑有一马绝难乘，少能骑者。济聊问叔：“好骑乘不？”曰：“亦好尔。”济又使骑难乘马，叔姿形既妙，回策如萦，名骑无以过之。济益叹其难测，非复一事。既还，浑问济：“何以暂行累日？”济曰：“始得一叔。”浑问其故，济具叹述如此。浑曰：“何如我？”济曰：“济以上人。”武帝每见济，辄以湛调之，曰：“卿家痴叔死未？”济常无以答。既而得叔，后武帝又问如前，济曰：“臣叔不痴。”称其实美。帝曰：“谁比？”济曰：“山涛以下，魏舒以上。”于是显名，年二十八始宦。"},{"c":8, "c2":"8.17", "c3":"18裴仆射，时人谓为“言谈之林薮”。"},{"c":8, "c2":"8.18", "c3":"19张华见褚陶，语陆平原曰：“君兄弟龙跃云津，顾彦先凤鸣朝阳。谓东南之宝已尽，不意复见诸生。”陆曰：“公未睹不鸣不跃者耳！”"},{"c":8, "c2":"8.19", "c3":"20有问秀才：“吴旧姓如何？”答曰：“吴府君圣王之老成，明时之俊（义无丶）。朱永长理物之至德，清选之高望。严仲弼九皋之鸣鹤，空谷之白驹。顾彦先八音之琴瑟，五色之龙章。张威伯岁寒之茂松，幽夜之逸光。陆士衡、士龙鸿鹄之�J回，悬鼓之待槌。凡此诸君：以洪笔为�I耒，以纸札为良田。以玄默为稼穑，以义理为丰年。以谈论为英华，以忠恕为珍宝。著文章为锦绣，蕴五经为缯帛。坐谦虚为席荐，张义让为帷幕。行仁义为室宇，修道德为广宅。”"},{"c":8, "c2":"8.20", "c3":"21人问王夷甫：“山巨源义理何如？是谁辈？”王曰：“此人初不肯以谈自居，然不读老、庄，时闻其咏，往往与其旨合。”"},{"c":8, "c2":"8.21", "c3":"22洛中雅雅有三嘏：刘粹字纯嘏，宏字终嘏，漠字冲嘏，是亲兄弟，王安丰甥，并是王安丰女婿。宏，真长祖也。洛中铮铮冯惠卿，名荪，是播子。荪与邢乔俱司徒李胤外孙，及胤子顺并知名。时称“冯才清，李才明，纯粹邢。”"},{"c":8, "c2":"8.22", "c3":"23卫伯玉为尚书令，见乐广与中朝名士谈议，奇之曰：“自昔诸人没已来，常恐微言将绝。今乃复闻斯言于君矣！”命子弟造之，曰：“此人，人之水镜也，见之若披云雾睹青天。”"},{"c":8, "c2":"8.23", "c3":"24王太尉曰。“见裴令公精明朗然，笼盖人上，非凡识也。若死而可作，当与之同归。”或云王戎语。"},{"c":8, "c2":"8.24", "c3":"25王夷甫自叹：“我与乐令谈，未尝不觉我言为烦。”"},{"c":8, "c2":"8.25", "c3":"26郭子玄有俊才，能言老庄，庾?尝称之，每曰：“郭子玄何必减庾子嵩！”"},{"c":8, "c2":"8.26", "c3":"27王平子目太尉：“阿兄形似道，而神锋太俊。”太尉答曰：“诚不如卿落落穆穆。”"},{"c":8, "c2":"8.27", "c3":"28太傅府有三才：刘庆孙长才，潘阳仲大才，裴景声清才。"},{"c":8, "c2":"8.28", "c3":"29林下诸贤，各有俊才子：藉子浑，器量弘旷；康子绍，清远雅正；涛子简，疏通高素；咸子瞻，虚夷有远志，瞻弟孚，爽朗多所遗；秀子纯、悌，并令淑有清流；戎子万子，有大成之风，苗而不秀；唯伶子无闻。凡此诸子，唯瞻为冠，绍、简亦见重当世。"},{"c":8, "c2":"8.29", "c3":"30庾子躬有废疾，甚知名，家在城西，号曰：“城西公府。”"},{"c":8, "c2":"8.30", "c3":"31王夷甫语乐令：“名士无多人，故当容平子知。”"},{"c":8, "c2":"8.31", "c3":"32王太尉云：“郭子玄语议如悬河泄水，注而不竭。”"},{"c":8, "c2":"8.32", "c3":"33司马太傅府多名士，一时俊异。庾文康云：“见子嵩在其中，常自神王。”"},{"c":8, "c2":"8.33", "c3":"34太傅东海王镇许昌，以王安期为记事参军，雅相知重。敕世子毗曰：“夫学之所益者浅，体之所安者深。闲习礼度，不如式瞻仪形；讽味遗言，不如亲承音旨。王参军人伦之表，汝其师之。”或曰：“王、赵、邓三参军，人伦之表，汝其师之。”谓安期、邓伯道、赵穆也。袁宏作名士传，直云王参军。或云赵家先犹有此本。"},{"c":8, "c2":"8.34", "c3":"35庾太尉少为王眉子所知，庾过江，叹王曰：“庇其宇下，使人忘寒暑。”"},{"c":8, "c2":"8.35", "c3":"36谢幼舆曰：“友人王眉子清通简畅，嵇延祖弘雅劭长，董仲道卓荦有致度。”"},{"c":8, "c2":"8.36", "c3":"37王公目太尉：“岩岩清峙，壁立千仞。”"},{"c":8, "c2":"8.37", "c3":"38庾太尉在洛下，问讯中郎，中郎留之云：“诸人当来。”寻温元甫、刘王乔、裴叔则俱至，酬酢终日。庾公犹忆刘、裴之才俊，元甫之清中。"},{"c":8, "c2":"8.38", "c3":"39蔡司徒在洛，见陆机兄弟在参佐廨中，三间瓦屋，士龙住东头，士衡住西头。士龙为人文弱可爱，士衡长七尺余，声作锺声，言多慷慨。"},{"c":8, "c2":"8.39", "c3":"40王长史是庾子躬之外孙，丞相目子躬云：“入理泓然，我已上人。”"},{"c":8, "c2":"8.40", "c3":"41庾太尉目于中郎：“家从谈谈之许。”"},{"c":8, "c2":"8.41", "c3":"42庾公目中郎：“神气融散，差如得上。”"},{"c":8, "c2":"8.42", "c3":"43刘琨称祖车骑为朗诣，曰：“少为王敦所叹。”"},{"c":8, "c2":"8.43", "c3":"44时人目庾中郎：“善于托大，长于自藏。”"},{"c":8, "c2":"8.44", "c3":"45王平子迈世有俊才，少所推服。每闻卫�d言，辄叹息绝倒。"},{"c":8, "c2":"8.45", "c3":"46王大将军与元皇表云：“舒风概简正，允作雅人，自多于邃，最是臣少所知拔。中间夷甫、澄见语：‘卿知处明、茂弘。茂弘已有令名，真副卿清论；处明亲疏无知之者。吾常以卿言为意，殊未有得，恐已悔之？’臣慨然曰：‘君以此试。顷来始乃有称者。’展常人正自患知之使过，不知使负实。”"},{"c":8, "c2":"8.46", "c3":"47周侯于荆州败绩，还，未得用。王丞相与人书曰：“雅流宏器，何可得遗？”"},{"c":8, "c2":"8.47", "c3":"48时人欲题目高坐而未能，桓廷尉以问周侯，周侯曰：“可谓卓朗。”桓公曰：“精神渊著。”"},{"c":8, "c2":"8.48", "c3":"49王大将军称其儿云：“其神候似欲可。”"},{"c":8, "c2":"8.49", "c3":"50卞令目叔向：“朗朗如百间屋。”"},{"c":8, "c2":"8.50", "c3":"51王敦为大将军，镇豫章，卫�d避乱，从洛投敦，相见欣然，谈话弥日。于时谢鲲为长史，敦谓鲲曰：“不意永嘉之中，复闻正始之音。阿平若在，当复绝倒。”"},{"c":8, "c2":"8.51", "c3":"52王平子与人书，称其儿“风气日上，足散人怀”。"},{"c":8, "c2":"8.52", "c3":"53胡毋彦国吐佳言如屑，后进领袖。"},{"c":8, "c2":"8.53", "c3":"54王丞相云：“刁亮之察察，戴若思之岩岩，卞望之峰距。”"},{"c":8, "c2":"8.54", "c3":"55大将军语右军：“汝是我佳子弟，当不减阮主簿。”"},{"c":8, "c2":"8.55", "c3":"56世目周侯“嶷如断山”。"},{"c":8, "c2":"8.56", "c3":"57王丞相召祖约夜语，至晓不眠。明旦有客，公头鬓未理，亦小倦。客曰：“公昨如是，似失眠。”公曰：“昨与士少语，遂使人忘疲。”"},{"c":8, "c2":"8.57", "c3":"58王大将军与丞相书，称杨朗曰：“世彦识器理政，才隐明断。既为国器，且是杨侯淮之子。位望殊为陵迟，卿亦足与之处。”"},{"c":8, "c2":"8.58", "c3":"59何次道往丞相许，丞相以麈尾指坐，呼何共坐曰：“来，来，此是君坐。”"},{"c":8, "c2":"8.59", "c3":"60丞相治扬州廨舍，按行而言曰：“我正为次道治此尔！”何少为王公所重，故屡发此叹。"},{"c":8, "c2":"8.60", "c3":"61王丞相拜司徒而叹曰：“刘王乔若过江，我不独拜公。”"},{"c":8, "c2":"8.61", "c3":"62王蓝田为人晚成，时人乃谓之痴。王丞相以其东海子，辟为掾。常集聚，王公每发言，众人竞赞之；述于末坐曰：“主非尧、舜，何得事事皆是？”丞相甚相叹赏。"},{"c":8, "c2":"8.62", "c3":"63世目杨朗：“沈审经断。”蔡司徒云：“若使中朝不乱，杨氏作公方未已。”谢公云：“朗是大才。”"},{"c":8, "c2":"8.63", "c3":"64刘万安，即道真从子，庾公所谓“灼然玉举”。又云：“千人亦见，百人亦见。”"},{"c":8, "c2":"8.64", "c3":"65庾公为护军，属桓廷尉觅一佳吏，乃经年。桓后遇见徐宁而知之，遂致于庾公，曰：“人所应有，其不必有；人所应无，己不必无，真海岱清士。”"},{"c":8, "c2":"8.65", "c3":"66桓茂伦云：“褚季野皮里阳秋。”谓其裁中也。"},{"c":8, "c2":"8.66", "c3":"67何次道尝送东人，瞻望见贾宁在后轮中，曰：“此人不死，终为诸侯上客。”"},{"c":8, "c2":"8.67", "c3":"68杜弘治墓崩，哀容不称。庾公顾谓诸客曰：“弘治至羸，不可以致哀。”又曰：“弘治哭不可哀。”"},{"c":8, "c2":"8.68", "c3":"69世称“庾文康为丰年玉，稚恭为荒年谷。”庾家论云是文康称“恭为荒年谷，庾长仁为丰年玉。”"},{"c":8, "c2":"8.69", "c3":"70世目“杜弘治标鲜，季野穆少。”"},{"c":8, "c2":"8.70", "c3":"71有人目杜弘治“标鲜清令，盛德之风，可乐咏也。”"},{"c":8, "c2":"8.71", "c3":"72庾公云：“逸少国举。”故庾倪为碑文云：“拔萃国举。”"},{"c":8, "c2":"8.72", "c3":"73庾稚恭与桓温书称：“刘道生日夕在事，大小殊快。义怀通乐，既佳，且足作友，正实良器，推此与君，同济艰不者也。”"},{"c":8, "c2":"8.73", "c3":"74王蓝田拜扬州，主簿请讳，教云：“亡祖、先君，名播海内，远近所知；内讳不出于外。余无所讳。”"},{"c":8, "c2":"8.74", "c3":"75萧中郎，孙承公妇父。刘尹在抚军坐，时拟为太常。刘尹云：“萧祖周不知便可作三公不？自此以还，无所不堪。”"},{"c":8, "c2":"8.75", "c3":"76谢太傅未冠，始出西，诣王长史，清言良久。去后，苟子问曰：“向客何如尊？”长史曰：“向客唯唯，为来逼人。”"},{"c":8, "c2":"8.76", "c3":"77王右军语刘尹：“故当共推安石。”刘尹曰：“若安石东山志立，当与天下共推之。”"},{"c":8, "c2":"8.77", "c3":"78谢公称蓝田：“掇皮皆真。”"},{"c":8, "c2":"8.78", "c3":"79桓温行经王敦墓边过，望之云：“可儿！可儿！”"},{"c":8, "c2":"8.79", "c3":"80殷中军道王右军云：“逸少清贵人，吾于之甚至，一时无所后。”"},{"c":8, "c2":"8.80", "c3":"81王仲祖称殷渊源：“非以长胜人，处长亦胜人。”"},{"c":8, "c2":"8.81", "c3":"82王司州与殷中军语，叹云：“己之府奥，早已倾泻而见；殷陈势浩汗，众源未可得测。”"},{"c":8, "c2":"8.82", "c3":"83王长史谓林公：“真长可谓金玉满堂。”林公曰：“金玉满堂，复何为简选？”王曰：“非为简选，直致言处自寡耳。”"},{"c":8, "c2":"8.83", "c3":"84王长史道江道群：“人可应有，乃不必有；人可应无，己必无。”"},{"c":8, "c2":"8.84", "c3":"85会稽孔沈、魏?、虞球、虞存、谢奉并是四族之俊，于时之杰。孙兴公目之曰：“沈为孔家金，?为魏家玉，虞为长、琳宗，谢为弘道伏。”"},{"c":8, "c2":"8.85", "c3":"86王仲祖、刘真长造殷中军谈，谈竟，俱载去。刘谓王曰：“渊源真可。”王曰：“卿故堕其云雾中。”"},{"c":8, "c2":"8.86", "c3":"87刘尹每称王长史云：“性至通而自然有节。”"},{"c":8, "c2":"8.87", "c3":"88王右军道谢万石“在风林中，为自遒上”，叹林公“器朗神俊”，道祖士少“风领毛骨，恐没世不复见如此人”，道刘真长“标云柯而不扶疏”。"},{"c":8, "c2":"8.88", "c3":"89简文目庾赤玉：“省率治除”，谢仁祖云：“庾赤玉胸中无宿物。”"},{"c":8, "c2":"8.89", "c3":"90庾中军道韩太常曰：“康伯少自标置，居然是出群器；及其发言遣辞，往往有情致。”"},{"c":8, "c2":"8.90", "c3":"91简文道王怀祖：“才既不长，于荣利又不淡；直以真率少许，便足对人多多许。”"},{"c":8, "c2":"8.91", "c3":"92林公谓王右军云：“长史作数百语，无非德音，如恨不苦。”王曰：“长史自不欲苦物。”"},{"c":8, "c2":"8.92", "c3":"93殷中军与人书，道谢万：“文理转遒，成殊不易。”"},{"c":8, "c2":"8.93", "c3":"94王长史云：“江思悛思怀所通，不翅儒域。”"},{"c":8, "c2":"8.94", "c3":"95许玄度送母，始出都，人问刘尹：“玄度定称所闻不？”刘曰：“才情过于所闻。”"},{"c":8, "c2":"8.95", "c3":"96阮光禄云：“王家有三年少：右军、安期、长豫。”"},{"c":8, "c2":"8.96", "c3":"97谢公道豫章：“若遇七贤，必自把臂入林。”"},{"c":8, "c2":"8.97", "c3":"98王长史叹林公：“寻微之功，不减辅嗣。”"},{"c":8, "c2":"8.98", "c3":"99殷渊源在墓所几十年。于时朝野以拟管、葛，起不起，以卜江左兴亡。"},{"c":8, "c2":"8.99", "c3":"100殷中军道右军：“清鉴贵要”。"},{"c":8, "c2":"8.100", "c3":"101谢太傅为桓公司马。桓诣谢，值谢梳头，遽取衣帻。桓公云：“何烦此。”因下共语至暝。既去，谓左右曰：“颇曾见如此人不？”"},{"c":8, "c2":"8.101", "c3":"102谢公作宣武司马，属门生数十人于田曹中郎赵悦子。悦子以告宣武，宣武云：“且为用半。”赵俄而悉用之，曰：“昔安石在东山，缙绅敦逼，恐不豫人事。况今自乡选，反违之邪？”"},{"c":8, "c2":"8.102", "c3":"103桓宣武表云：“谢尚神怀挺率，少致民誉。”"},{"c":8, "c2":"8.103", "c3":"104世目谢尚为“令达”。阮遥集云：“清畅似达。”或云：“尚自然令上。”"},{"c":8, "c2":"8.104", "c3":"105桓大司马病。谢公往省病，从东门入。桓公遥望，叹曰：“吾门中久不见如此人！”"},{"c":8, "c2":"8.105", "c3":"106简文目敬豫为“朗豫”。"},{"c":8, "c2":"8.106", "c3":"107孙兴公为庾公参军，共游白石山，卫君长在坐。孙曰：“此子神情都不关山水，而能作文。”庾公曰：“卫风韵虽不及卿诸人，倾倒处亦不近。”孙遂沐浴此言。"},{"c":8, "c2":"8.107", "c3":"108王右军目陈玄伯：“垒块有正骨”。"},{"c":8, "c2":"8.108", "c3":"109王长史云：“刘尹知我，胜我自知。”"},{"c":8, "c2":"8.109", "c3":"110王、刘听林公讲，王语刘曰：“向高坐者，故是凶物。”复更听，王又曰“自是钵�D后王、何人也。”"},{"c":8, "c2":"8.110", "c3":"111许玄度言：“琴赋所谓‘非至精者，不能与之析理’，刘尹其人；‘非渊静者，不能与之闲止’，简文其人。”"},{"c":8, "c2":"8.111", "c3":"112魏隐兄弟少有学义，总角诣谢奉。奉与语，大说之，曰：“大宗虽衰，魏氏已复有人。”"},{"c":8, "c2":"8.112", "c3":"113简文云：“渊源语不超诣简至，然经纶思寻处，故有局陈。”"},{"c":8, "c2":"8.113", "c3":"114初，法汰北来，未知名，王领军供养之。每与周旋，行来往名胜许，辄与俱。不得汰，便停车不行。因此名遂重。"},{"c":8, "c2":"8.114", "c3":"115王长史与大司马书，道渊源“识致安处，足副时谈。”"},{"c":8, "c2":"8.115", "c3":"116谢公云：“刘尹语审细。”"},{"c":8, "c2":"8.116", "c3":"117桓公语嘉宾：“阿源有德有言，向使作令仆，足以仪行百揆。朝廷用违其才耳。”"},{"c":8, "c2":"8.117", "c3":"118简文语嘉宾：“刘尹语末后亦小异，回复其言，亦乃无过。”"},{"c":8, "c2":"8.118", "c3":"119孙兴公、许玄度共在白楼亭，共商略先往名达。林公既非所关，听讫，云：“二贤故自有才情。”"},{"c":8, "c2":"8.119", "c3":"120王右军道东阳。“我家阿林，章清太出。”"},{"c":8, "c2":"8.120", "c3":"121王长史与刘尹书，道渊源“触事长易。”"},{"c":8, "c2":"8.121", "c3":"122谢中郎云：“王修载乐托之性，出自门风。”"},{"c":8, "c2":"8.122", "c3":"123林公云：“王敬仁是超悟人。”"},{"c":8, "c2":"8.123", "c3":"124刘尹先推谢镇西，谢后雅重刘，曰：“昔尝北面。”"},{"c":8, "c2":"8.124", "c3":"125谢太傅称王修龄曰：“司州可与林泽游。”"},{"c":8, "c2":"8.125", "c3":"126谚曰：“扬州独步王文度，后来出人郗嘉宾。”"},{"c":8, "c2":"8.126", "c3":"127人问王长史江彪兄弟群从。王答曰：“诸江皆复足自生活。”"},{"c":8, "c2":"8.127", "c3":"128谢太傅道安北：“见之乃不使人厌，然出户去，不复使人思。”"},{"c":8, "c2":"8.128", "c3":"129谢公云：“司州造胜遍决。”"},{"c":8, "c2":"8.129", "c3":"130刘尹云：“见何次道饮酒，使人欲倾家酿。”"},{"c":8, "c2":"8.130", "c3":"131谢太傅语真长：“阿龄于此事故欲太厉。”刘曰：“亦名士之高操者。”"},{"c":8, "c2":"8.131", "c3":"132王子猷说：“世目士少为朗，我家亦以为彻朗。”"},{"c":8, "c2":"8.132", "c3":"133谢公云：“长史语甚不多，可谓有令音。”"},{"c":8, "c2":"8.133", "c3":"134谢镇西道敬仁：“镞镞，无能不新。”"},{"c":8, "c2":"8.134", "c3":"135刘尹道江道群“不能言而能不言”。"},{"c":8, "c2":"8.135", "c3":"136林公云：“见司州警悟交至，使人不得住，亦终日忘疲。”"},{"c":8, "c2":"8.136", "c3":"137世称“苟子秀出，阿兴清和。”"},{"c":8, "c2":"8.137", "c3":"138简文云：“刘尹茗柯有实理。”"},{"c":8, "c2":"8.138", "c3":"139谢胡儿作著作郎，尝作王堪传，不谙堪是何似人，咨谢公。谢公答曰：“世胄亦被遇。堪，烈之子。阮千里姨兄弟，潘安仁中外。安仁诗所谓‘子亲伊姑，我父唯舅’。是许允婿。”"},{"c":8, "c2":"8.139", "c3":"140谢太傅重邓仆射，常言：“天道无知，使伯道无儿。”"},{"c":8, "c2":"8.140", "c3":"141谢公与王右军书曰：“敬和栖托好佳。”"},{"c":8, "c2":"8.141", "c3":"142吴四姓旧目云：“张文，朱武，陆忠，顾厚。”"},{"c":8, "c2":"8.142", "c3":"143谢公语王孝伯：“君家蓝田，举体无常人事。”"},{"c":8, "c2":"8.143", "c3":"144许掾尝诣简文，尔时风恬月朗，乃共作曲室中语。襟情之咏，偏是许之所长。辞寄清婉，有逾平日。简文虽契素，此遇尤相咨嗟，不觉造膝，共叉手语，达于将旦。既而曰：“玄度才情，故未易多有许。”"},{"c":8, "c2":"8.144", "c3":"145殷允出西，郗超与袁虎书云：“子思求良朋，托好足下，勿以开美求之。”世目袁为“开美”，故子敬诗曰：“袁生开美度。”"},{"c":8, "c2":"8.145", "c3":"146谢车骑问谢公：“真长至峭，何足乃重？”答曰：“是不见耳！阿见子敬，尚使人不能已。”"},{"c":8, "c2":"8.146", "c3":"147谢公领中书监，王东亭有事应同上省。王后至，坐促，王、谢虽不通，太傅犹敛膝容之。王神意闲畅，谢公倾目。还谓刘夫人曰：“向见阿瓜，故自未易有。虽不相关，正是使人不能已已。”"},{"c":8, "c2":"8.147", "c3":"148王子敬语谢公：“公故萧洒。”谢曰：“身不萧洒，君道身最得，身正自调畅。”"},{"c":8, "c2":"8.148", "c3":"149谢车骑初见王文度，曰：“见文度，虽萧洒相遇，其复���志瓜Α！�"},{"c":8, "c2":"8.149", "c3":"150范豫章谓王荆州：“卿风流俊望，真后来之秀。”王曰：“不有此舅，焉有此甥？”"},{"c":8, "c2":"8.150", "c3":"151子敬与子猷书，道“兄伯萧索寡会，遇酒则酣畅忘反，乃自可矜。”"},{"c":8, "c2":"8.151", "c3":"152张天锡世雄凉州，以力弱诣京师，虽远方殊类，亦边人之桀也。闻皇京多才，钦羡弥至。犹在渚住，司马著作往诣之。言容鄙陋，无可观听。天锡心甚悔来，以遐外可以自固。王弥有俊才美誉，当时闻而造焉。既至，天锡见其风神清令，言话如流，陈说古今，无不贯悉。又谙人物氏族，中来皆有证据。天锡讶服。"},{"c":8, "c2":"8.152", "c3":"153王恭始与王建武甚有情，后遇袁悦之间，遂至疑隙。然每至兴会，故有相思。时恭尝行散至京口射堂，于时清露晨流，新桐初引，恭目之曰：“王大故自濯濯。”"},{"c":8, "c2":"8.153", "c3":"154司马太傅为二王目曰：“孝伯亭亭直上，阿大罗罗清疏。”"},{"c":8, "c2":"8.154", "c3":"155王恭有清辞简旨，能叙说而读书少，颇有重出。有人道孝伯常有新意，不觉为烦。"},{"c":8, "c2":"8.154", "c3":"156殷仲堪丧后，桓玄问仲文：“卿家仲堪，定是何似人？”仲文曰：“虽不能休明一世，足以映彻九泉。”"}]