[{"c":22, "c2":"22.1", "c3":"1元帝正会，引王丞相登御床，王公固辞，中宗引之弥苦。王公曰：“使太阳与万物同晖，臣何以瞻仰？”"},{"c":22, "c2":"22.2", "c3":"2桓宣武尝与参佐入宿，袁宏、伏滔相次而至。莅名府中，复有袁参军，彦伯疑焉，令传教更质。传教曰：“参军是袁、伏之袁，复何所疑？”"},{"c":22, "c2":"22.3", "c3":"3王��、郗超并有奇才，为大司马所眷拔。��为主簿，超为记室参军。超为人多须，��状短小，于时荆州为之语曰：“髯参军，短主簿，能令公喜，能令公怒。”"},{"c":22, "c2":"22.4", "c3":"4许玄度停都一月，刘尹无日不往，乃叹曰：“卿复少时不去，我成轻薄京尹！”"},{"c":22, "c2":"22.5", "c3":"5孝武在西堂会，伏滔预坐。还，下车呼其儿，语之曰：“百人高会，临坐未得他语，先问：‘伏滔何在？在此不？’此故未易得。为人作父如此，何如？”"},{"c":22, "c2":"22.5", "c3":"6卞范之为丹阳尹。羊孚南州暂还，往卞许，云：“下官疾动，不堪坐。”卞便开帐拂褥，羊径上大床，入被须枕。卞回坐倾睐，移晨达莫。羊去，卞语曰：“我以第一理期卿，卿莫负我。”"}]