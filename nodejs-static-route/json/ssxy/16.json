[{"c":16, "c2":"16.1", "c3":"1王丞相拜司空，桓廷尉作两髻，葛裙、策杖，路边窥之，叹曰：“人言阿龙超，阿龙故自超！”不觉至台门。"},{"c":16, "c2":"16.2", "c3":"2王丞相过江，自说昔在洛水边，数与裴成公、阮千里诸贤共谈道。羊曼曰：“人久以此许君，何须复尔？”王曰：“亦不言我须此，但欲尔时不可得耳！”"},{"c":16, "c2":"16.3", "c3":"3王右军得人以兰亭集序方金谷诗序，又以己敌石崇，甚有欣色。"},{"c":16, "c2":"16.4", "c3":"4王司州先为庾公记室参军，后取殷浩为长史，始到，庾公欲遣王使下都，王自启求住曰：“下官希见盛德，渊源始至，犹贪与少日周旋。”5郗嘉宾得人以己比苻坚，大喜。"},{"c":16, "c2":"16.4", "c3":"6孟昶未达时，家在京口。尝见王恭乘高舆，被鹤氅裘。于时微雪，昶于篱间窥之，叹曰：“此真神仙中人！”"}]